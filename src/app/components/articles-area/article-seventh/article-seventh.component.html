<div class="heading">
    <h1> 🌷
        שש דרכים להוריד את לחץ הדם </h1>
</div>

<div class="articleContent px-5">
    <div class="articleImg">
        <div class="xl:flex block xl:flex-wrap">
            <div class="column-left">
                <p>
                    לחץ דם גבוה נקרא גם הרוצח השקט מפני שבדרך כלל לא מרגישים שהוא גבוה, אבל בשקט בשקט הוא מייצר לנו
                    נזקים בגוף שיכולים לגרום למחלות קשות ובמקרים קיצוניים אפילו למוות. לחץ דם גבוה הוא גורם סיכון לטרשת
                    עורקים, מחלת כלי דם שפוגעת באספקת הדם לאיברים בגוף. התוצאה יכולה להיות בין היתר התקף לב או אירוע
                    מוחי.
                </p>
            </div>
            <div class="column-right">
                <img class="articleImg" rel="" src="assets/images/bp-article.jpg">
            </div>
        </div>
        <br><br>

        <h4> אז איך מאזנים את לחץ הדם? יש כמה דרכים:</h4>
        <br>
        <h5> 1. דיאטת DASH</h5>
        DASH זה למעשה קיצור של:Dietary Approaches to Stop Hypertension. המטרה של הדיאטה בראש ובראשונה היא לגרום להפחתה
        משמעותית בצריכת הנתרן. הדיאטה כוללת גם עשייה של פעילות גופנית מתונה והפחתה בצריכת אלכוהול. חשוב לציין כמובן שאם
        אתם סובלים מלחץ דם גבוה חשוב קודם כל להיוועץ ברופא ולא להתחיל לעשות דיאטה במקום לקחת תרופות - זה עלול להיות
        מסוכן מאוד.
        <br><br>

        <h6>מה אוכלים בדיאטה?</h6>
        תזונה עשירה בפירות ובירקות, במוצרי חלב דלי שומן, בדגנים מלאים, בקטניות, בעופות, ובעוד שלל מוצרים דלי שומן. במהלך
        הדיאטה יש לצמצם צריכה של סוכר ובשר אדום ולהפחית צריכה של מזונות מעובדים, מפני שהם עשירים מאד בנתרן ומעלים את לחץ
        הדם. הדיאטה גם תומכת בצריכת ויטמינים ומינרלים כמו סידן, אשלגן ומגנזיום.
        העדכון האחרון של הדיאטה מדבר על צריכה של עד 1,500 מיליגרם נתרן ביום, שזה מעט מאוד ודיי קשה לביצוע.
        <br><br>

        <h5> 2. צמצום מלח</h5>
        דיאטה דלת מלח נועדה גם היא על מנת להוריד את לחצי הדם, אבל הדיאטה הזאת קצת יותר מפרגנת מה־DASH בצריכת מלח ומאפשרת
        צריכה של 3,400 מיליגרם נתרן ליום.
        <br><br>
        <h6>איך תוכלו להפחית את המלח בדיאטה?</h6>
        יש שתי דרכים לעשות את זה:
        <br>
        1. להפחית את השימוש במלח בבישול ובתיבול.
        <br><br>
        2. לשים לב לכמות הנתרן בסימון התזונתי: מזון דל מלח הוא כזה שיש בו פחות מ־100 מיליגרם נתרן ל־100 גרם מוצר. מזונות
        עתירי מלח יהיו כל אותם מוצרים בהם יש מעל 500 מיליגרם נתרן ל־100 גרם מוצר. "אני מנחה את המטופלים שלי להעדיף
        מוצרים עם פחות מ־300 מיליגרם על מנת שיוכלו להצליח במשימה באופן קל יותר" אומרת התזונאית שלנו, יעל משיח ארזי.
        <br> <br>
        שימו לב - חשוב לא להסתמך על הטעם בלבד כאשר בוחרים מזון, לעיתים המזון מכיל כמות גדולה של נתרן למרות שבכלל אין לו
        טעם מלוח, לכן חשוב להסתכל על הסימון התזונתי.
        <br><br>

        <h5> 3. פעילות גופנית</h5>
        פעילות גופנית היא ה-תרופה בהא הידיעה כמעט לכל דבר. הפעילות הגופנית המומלצת במקרה של לחץ דם גבוה היא 40 דקות של
        פעילות אירובית 4-3 פעמים בשבוע, פעילות גופנית מורידה את לחץ הדם גם באופן עקיף על ידי עזרה בירידה במשקל. אבל חכו
        שנייה לפני שאתם מתחילים עם הספורט. במקרה של לחץ דם גבוה יש להתייעץ קודם כל עם הרופא, ולהתחיל טיפול עוד לפני
        שמתחילים פעילות גופנית. בזמן פעילות לחץ הדם עולה עוד יותר וזה עלול להיות מסוכן.
        <br><br>

        <h5> 4. הפסקת עישון וירידה בשתיית אלכוהול</h5>
        עישון הוא גורם סיכון למחלות רבות, מעבר ליתר לחץ דם, הוא גם מעלה סיכון למחלות לב וכלי דם, ולסוגי סרטן שונים. גם
        צריכת אלכוהול מרובה מעלה את לחץ הדם, וגם קפאין. כדאי לשים לב שמשקאות שונים כמו תה או משקאות אנרגיה מכילים קפאין
        ולא רק קפה. <br><br>

        <h5> 5. שינה טובה </h5>
        מספר מחקרים הדגימו שעייפות קשורה ללחץ דם גבוה. במחקר שפורסם בשנת 2015 ב־journal of clinical sleep medicine
        החוקרים הגיעו למסקנה ש־7 שעות שינה איכותיות מפחיתות את הסיכון ליתר לחץ דם.
        <br> <br>
        המחקר מצא גם שמי שישן רק 5 שעות שינה בלילה או פחות נמצא בסיכון מוגבר ליתר לחץ דם, ושנשים היו בסיכון גבוה יותר
        מגברים.
        <br><br>
        <h6> מדוע חוסר שעות שינה או עייפות גורמים ללחץ דם גבוה?</h6>
        הסבר תיאורטי אחד גורס שחוסר שעות שינה גורם למצב של סטרס, אשר מעלה את הורמוני הדחק, והם גורמים בין היתר לעליית
        לחץ הדם. הסבר אחר קושר בין מספר שעות השינה לבין השעון הביולוגי המרכזי שמשפיע גם הוא על ערכי לחצי הדם.
        <br><br>
        אם מתעוררים בלילה בתחושת מחנק או חסר אוויר, כדאי לבדוק שאין תסמונת דום נשימה בשינה, לצורך כך מומלץ לפנות לרופא
        המשפחה. הטיפול במקרה של תסמונת דום נשימה בשינה כולל שינה עם מסיכה בלחץ אוויר (מסיכת CPAP), ויכול לאזן ולשפר את
        לחץ הדם.
        <br><br>
        <h5> 6. טיפול תרופתי</h5>
        קיימות מספר תרופות לאיזון לחץ הדם הניתנות על־ידי רופא המשפחה. הקבוצות העיקריות המשמשות לטיפול ביתר לחץ דם
        כוללות:<br>
        1. תרופות העובדות על הכליה (מעכבי האנזים המהפך, חוסמות קולטן לאנגיוטנסין).<br>
        2. תרופות העובדות על הלב (חוסמי רצפטורים בטא אדרנרגיים).<br>
        3. תרופות מרחיבות כלי דם (חוסמי תעלות סידן).<br>
        4. תרופות העובדות על מנגנון ויסות לחץ הדם במוח (פראזוצין). 
    </div>
</div>

